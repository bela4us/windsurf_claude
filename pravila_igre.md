Pravila igre Bela


Opći pregled

"Bela" je najpopularniji naziv za kartašku igru "Belot" koja je nastala od svojih preteča "Klobjoša" i "Marijaša". 
Ponajviše se igra u četiri igrača koji igraju u dva tima po dva igrača. 
Cilj igre je sakupiti više bodova od protivničkog tima, odnosno doći prvi do magičnog broja 1001 ili više.
Najuzbudljiviji tip bele u četiri igrača je na "prolaz", odnosno igra ne završava uslijed mješanja već na kraju.
Igru, odnosno partiju čine minimalno 1 do maksimalno 14 mješanja, od čega se jedno mješanje sastoji od 8 štihova. 
Svaki štih se sastoji od 4 karte, odnosno od svakog igrača po 1 karta.


Karte i špil

Igra se s 32 karte - koriste se karte od 7 do Asa u sve četiri boje (pik ♠, herc ♥, karo ♦, tref ♣).

Vrijednost karata (u opadajućem redoslijedu snage) kada boja nije adut:
As (11 bodova)
10 (10 bodova)
Kralj (4 boda)
Dama (3 boda)
Dečko (2 boda)
9, 8, 7 (0 bodova)

Vrijednost karata kada je boja adut:
Dečko (20 bodova)
9 (14 bodova)
As (11 bodova)
10 (10 bodova)
Kralj (4 boda)
Dama (3 boda)
8, 7 (0 bodova)


Timovi i igrači

Igrači sjede za stolom tako da su suigrači jedan nasuprot drugome. Suigrači čine tim koji zajednički skuplja bodove.


Dijeljenje karata i odabir za adut

Dijeljenje karata

Prvi djelitelj mješanja se određuje nasumičnim odabirom između 4 igrača. Sljedeći djelitelj se nalazi na najbližem mjestu od prethodnog djeljitelja u smjeru obrnuto od kazaljke na satu.
Djelitelj miješa i daje na presjecanje karte igraču koji se nalazi na najbližem mjestu od djelitelja u smjeru kazaljke na satu koji odlučuje hoće li iste presjeći ili ostaviti kako jesu nakon čega djelitelj dijeli karte u suprotnom smjeru od kazaljke na satu:
Prvo 3 karte svakom igraču licem prema gore
Zatim 3 karte svakom igraču licem prema gore
Zatim 2 karte svakom igraču licem prema dolje, koje se okreću licem prema gore u trenutku pozivanja boje aduta ili odabira dalje na odabir aduta.
Ukupno 8 karata po igraču

Odabir za adut (zvanje aduta)

Igrač može pozvati jednu od četiri boje za adut ili reći dalje na odabiru za adut.
Ako igrač kaže "dalje", pravo odabira boje za adut prelazi na sljedećeg igrača.
Prvi izbor odabira boje za adut ili odabira dalje na odabir za adut ima najbliži igrač djeljitelju u smjeru suprotno od kazaljke na satu.
Drugi izbor odabira boje za adut ili odabira dalje na odabir za adut ima najbliži igrač prethodnom igraču u smjeru suprotno od kazaljke na satu.
Treći izbor odabira boje za adut ili odabira dalje na odabir za adut ima najbliži igrač prethodnom igraču u smjeru suprotno od kazaljke na satu.
Ukoliko su sva 3 prethodna igrača rekla "dalje, djelitelj kao zadnji igrač tog mješanja mora odabrati aduta pod "mus", odnosno nema izbor dalje.
Odabrana boja za adut je najjača boja. Jačina karte odabrane boje za adut se ravna prema vrijednosti karata kada je boja adut. Preostale boje u tom mješanju su od jednakog značaja, odnosno karte boje aduta su jače od drugih boja, a druge preostale boje nisu jače jedne od drugih već se jačina karta drugih boja ravna prema vrijednosti karata kada boja nije adut.


Tijek igre i igranje štihova

Igru, odnosno partiju čine minimalno 1 do maksimalno 13 mješanja. Jedno mješanje se sastoji od 8 štihova. Svaki štih se sastoji od 4 karte, odnosno od svakog igrača po 1 karta.
Igrač koji je imao prvi izbor odabira boje za adut prvi odabire svoju kartu kojom će započeti igru, odnosno prvi štih.
Sljedeći na redu za odabir svoje karte koju će odigrati je igrač koji je imao drugi izbor odabira boje za aduta te on treba poštivati pravila za bacanje karata.
Sljedeći na redu za odabir svoje karte koju će odigrati je igrač koji je imao treći izbor odabira boje za aduta te on treba poštivati pravila za bacanje karata.
Sljedeći na redu za odabir svoje karte koju će odigrati je igrač koji je djelitelj te on treba poštivati pravila za bacanje karata.
Prvi štih odnosi onaj tim čiji je igrač bacio najjaču kartu prema vrijednosti karata slijedeći poštivanje pravila za bacanje karata.
Drugi štih započinje igrač iz tima koji je odnio prvi štih čija je karta bila najjača po adutu ili ako nije adut po vrijednosti.
Svaki sljedeći igrač mora pratiti boju prve karte ako može
Ako igrač nema kartu početnе boje, mora baciti aduta ako ga ima
Ako igrač nema ni početnu boju ni aduta, može baciti bilo koju drugu kartu
Ako je u štihu bačen adut, najviši adut osvaja štih
Ako nije bačen adut, najviša karta početne boje osvaja štih
Igrač koji je osvojio štih otvara sljedeći štih
Štih vrijedi onoliko bodova koliko iznosi zbroj vrijednosti karata u štihu
Zadnji štih donosi dodatnih 10 bodova

Pravila za bacanje karata

Pravilo "jače karte ili übera" - Nakon odigradne početne karte na početku štiha sljedeći igrač uvijek ukoliko posjeduje  mora baciti višlju kartu u boji od prethodne u karti početne boje osim ako je unutar tog štiha bačen adut ili adutu ako nema kartu početne boje, u protivnom može baciti bilo koju slabiju kartu u početnoj boji ili adutu, a ako nema nijednu od tih boja može baciti bilo koju kartu.
Pravilo "poštivanja početne boje" - Ako igrač ima kartu početne (tražene) boje, mora ju odigrati, ako ju nema mora odigrati aduta, a ako nema ni aduta može odigrati bilo koju kartu.
Dodatno pravilo "poštivanja početne boje" 


Zvanje "Bele"

Kralj i dama iste boje u ruci igrača u adutu vrijedi dodatno (20 bodova)
Mora se prijaviti prilikom bacanja prve od te dvije karte, naglašeno porukom "Bela" prvom kartom i "Od bele" drugom kartom i može se dogoditi u bilo kojem štihu, odnosno prijavljuje se kod bacanja i od tada vrijedi ili ne vrijedi ako se ne prijavi prilikom bacanja.


Vrijednost zvanja

Igrač s desne strane dealera prvi prijavljuje zvanje ili može reći "nemam" (pas)
Ako igrač kaže "nemam", ili odabere karte koje čine zvanje  pravo odabira zvanja na sljedećeg igrača
Nakon što sva 4 igrača kažu "nemam" ili imaju određenu jačinu zvanja, dolazi do procjene koji tim koji ima najjače pojedinačno zvanje te se tom timu uvažavaju sva zvanja koja imaju a protivničkom ništa.
Ukoliko su zvanja u različitim bojama jednakih bodova do iste karte prednost dobiva tko je bliži dealeru.
Tim koji ima zvanja mora uzeti barem jedan od osam štihova kako bi ta zvanja se bodovala i vrijedila.

Vrijednost zvanja (u opadajućem redoslijedu snage):
Osam karata u istoj boji u nizu "Belot": 1001 bod ("Belot" tim je pobjedio, igra završava)
Četiri dečka: 200 bodova
Četiri devetke: 150 bodova
Četiri asa: 100 bodova
Četiri kralja: 100 bodova
Četiri dame: 100 bodova
Pet, šest ili sedam karata u istoj boji u nizu: 100 bodova (jačinom kronološki od A prema 7)
Četiri karte u istoj boji u nizu: 50 bodova (jačinom kronološki od A prema 7)
Tri karte u istoj boji u nizu: 20 bodova (jačinom kronološki od A prema 7)

Posebno bodovanje
Štih mač (tzv. "štilja") - Ukoliko protivnik nije osvojio nijedan od 8 štihova mješanja: 90 bodova

Bodovanje
Bodovi u igri

Ukupan zbroj bodova u igri je 162 (152 za karte + 10 za zadnji štih) ukoliko nema dodatnih zvanja i/ili bele i/ili nije štih mač (tzv. "štiglja") gdje se ista uvećava za zvanje tima i/ili štih mač (tzv. "štiglja")
Tim koji je zvao aduta mora osvojiti više poena od protivničkog kako bi "prošao" da se upišu bodovi u tablicu.
U slučaju da tim koji je zvao aduta osvoji manje ili jednako poena od protivničkog tima on je "pao" i u tablicu se svi bodovi upisuju suprotnom timu.


Konačno bodovanje

Tim koji je zvao aduta i "prošao": svi njihovi bodovi
Tim koji je zvao aduta i pao: protivnički tim dobiva sve bodove 
Zvanja se dodaju bodovima tima koji osvoje barem jedan štih u mješanju
Tim koji prvi dosegne dogovoreni broj bodova 1001 pobjeđuje


Strategije i "nepisana pravila"
1. uvijek podigravanje aduta u prvoj prilici u slučaju zvanja suigrača/ice (osim ako nemaš solo 7 ili 8 bez prikazanog zvanja suigrača/ice u adutu ili tvojih karata sa strane za štih mač, tzv. "štilju")
2. vraćanje prve pa potom prve sljedeće boje suigrača/ice po odnešenom štihu
3. u slučaju sigurnog "prolaza" i/ili ako to rezultat zahtjeva igrati na štih mač (tzv. štilju)
4. u slučaju da oba tima imaju oko 900 poena i u ovom mješanju se odlučuje pobjednik partije "nema dalje, zovi, osim ako nemaš baš sve rimljane ili osjećaj za feeling"
4. ovisno o rezultatu i/ili visokom zvanju u rukama reci dalje kako bi potencijalno uzeli sve bodove
5. unatoč nepovoljnom rezultatu (da protivničkom timu nedostaje malo poena) sa 4-6 karata za potencijalni štih mač (tzv. štilju) pozvati aduta
6. nikad ne zovi ukoliko su protivnici na mus a vama fali 20ak poena do pobjede a njima preko 200 jer iako imaš dobre karte i siguran prolaz u igri bez zvanja, uzmi u obzir da te protivnik  uz jače zvanje može srušiti i pobjediti
7. broji odigrane boje aduta i drugih boja, te što i kojim redoslijedom odbacuje kako bi prilagodio svoju igru i povećao šanse za uspjehom
8. ukoliko su zadnja dva štiha svi dvobojni a ti imaš asa i prvi si na redu probaj odigrati manju kartu kako bi osigurao zadnji štih
9. ukoliko ti suigrač/ica podigra sa 7 ili 8 a nije bilo zvanja u adutu vrlo je velika vjerojatnost da ima 9
10. ukoliko ti suigrač/ica pokupi, odnosno jedina presječe štih sa dosta višim adutom (npr. asem) a podigra sa dosta nižim (npr. 7) 100% ima 9 ili zovi upomoć